OSNOVNE INFORMACIJE
	Kolegij Slučajni procesi I izvodi se u zimskom semestru prve godine Sveučilišnog diplomskog studija matematike, smjer financijska matematika i statistika. Cilj kolegija je usvajanje teorijskih koncepata vezanih uz osnovne tipove slučajnih procesa u diskretnom vremenu, razumijevanje analitičkih tehnika rješavanja problemskih zadataka iz teorije i prakse te prepoznavanje mogućih primjena slučajnih procesa.
	VODITELJ KOLEGIJA: 
		doc.dr.sc. Ivan Papić (https://www.mathos.unios.hr/index.php/26-homepage/odjel/kadrovi/homepages/132-ivan-papic-s-home-page)	
		KONZULTACIJE: termin konzultacija (https://www.mathos.unios.hr/index.php/kadrovi/nastavnici-i-suradnici/132#teaching)	
	OSNOVNA LITERATURA
		R. Durrett, Essentials of Stochastic Processes, Springer Texts in Statistics, Springer, 1999.
		G. Grimmett, D. Stirzaker, Probability and Random Processes, Clarendon Press, Oxford, 2004.
	DODATNA LITERATURA
		P. Baldi, L. Mazliak, P. Priouret, Martingales and Markov Chains: Solved Exercises and Elements of Theory, Chapman and Hall, New York, 2002.
		N. Elezović, Statistika i procesi, Element, Zagreb, 2007.
		S. Karlin, H. M. Taylor, A First Course in Stochastic Processes, Academic press, New York-London, 1975.
		J. R. Norris, Markov Chains, Cambridge University Press, 1997.
		S. I. Resnick, Adventures in Stochastic Processes, Birkhauser, Boston, 2002.
		S. M. Ross, Introduction to Probability Models, Academic Press, 2014.
		Z. Vondraček, Markovljevi lanci (web materijali), PMF-Matematički odsjek, Sveučilište u Zagrebu, 2013.
		Z. Vondraček, Slučajni procesi (web materijali), PMF-Matematički odsjek, Sveučilište u Zagrebu, 2018.
		D. Williams, Probability with Martingales, Cambridge University Press, 2001.	
	Nužna znanja za praćenje kolegija (https://www.mathos.unios.hr/images/homepages/nsuvak/Slucajni_procesi/Nuzna_predznanja_Slucajni_procesi_I.pdf)


RASPORED PREDAVANJA I VJEŽBI
	Izvedbeni program kolegija Slučajni procesi I realizira se s fondom od 60 sati (tjedno 2 sata predavanja i 2 sata vježbi). Za pristup Teams kanalu koristiti AAIEdu pristupne podatke i kod zzkpay2.
	MS Teams kod za 2022./2023. - zzkpay2oo2blt
	Predavanja ponedjeljkom, 12:00-14:00	
	Vježbe	četvrtkom, 12:00-14:00	


PRAVILA POLAGANJA ISPITA
	1. KOLOKVIJI
		Tijekom semestra bit će organizirana dva kolokvija.
		Na svakom kolokviju moguće je ostvariti najviše 50% od maksimalnog broja bodova. 
		Barem 50% bodova ostvarenih putem kolokvija zamjena su za pismeni ispit i studentu osiguravaju pravo pristupanja usmenom ispitu tijekom akademske godine u kojoj je slušao kolegij. Na temelju tako ostvarenih bodova, ocjena za pristupanje usmenom ispitu formira se prema sljedećem kriteriju:
			50%-64%: dovoljan(2); 65%-79%: dobar(3); 80%-90%: vrlo dobar(4); 91%-100%: izvrstan (5).
		Tijekom semestra bit će zadane domaće zadaće i teme za samostalno učenje čije vrednovanje ne ulazi u ocjenu s kojom student pristupa usmenom ispitu, no koje mogu utjecati na pitanja i ocjenu na usmenom ispitu.
	2. PISMENI ISPIT
		Ukoliko student ne ostvari barem 50 bodova putem kolokvija, pristupa pismenom ispitu. Na pismenom ispitu moguće je ostvariti najviše 100 bodova. Ocjena pismenog ispita formira se prema sljedećem kriteriju:
			50-64: dovoljan(2); 65-79: dobar(3); 80-90: vrlo dobar(4); 91-100: izvrstan (5).
		S ostvarenih barem 50 bodova student ima pravo pristupiti usmenom ispitu u ispitnom roku (zimskom, ljetnom ili jesenskom) u kojem je položio pismeni ispit.
	3. USMENI ISPIT
		Usmeni ispit je obavezan za sve studente.
		Konačna ocjena na usmenom ispitu formira se uzimajući u obzir odgovore na postavljena pitanja, broj bodova ostvarenih putem kolokvija ili na pismenom ispitu, te usvojenost tema za samostalno učenje.


PRIMJERI KOLOKVIJA I PISMENIH ISPITA
	kolokviji - zip datoteka (https://www.mathos.unios.hr/images/homepages/nsuvak/Slucajni_procesi/kolokviji.zip), prvi kolokvij 2014./2015. (https://www.mathos.unios.hr/images/homepages/nsuvak/Slucajni_procesi/SP_kol1_2015.pdf), drugi kolokvij 2014./2015. (https://www.mathos.unios.hr/images/homepages/nsuvak/Slucajni_procesi/SP_kol2_2015.pdf)
	pismeni ispiti - zip datoteka (https://www.mathos.unios.hr/images/homepages/nsuvak/Slucajni_procesi/pismeni.zip)