Osnovne informacije
	Kolegij Strukture podataka i algoritmi II izvodi se u ljetnom semestru druge godine preddiplomskog studija matematike i preddiplomskog studija matematike i računarstva. Osnovni cilj ovog predmeta je upoznati studente s naprednim strukturama podataka i algoritmima na grafovima kao i njihovoj primjeni u širokom spektru računalnih problema. Pored algoritamskog pristupa, izlažu se odabranim poglavljima iz teorije grafova. Na kraju predmeta studenti se upoznaju s odabranim algoritmima iz teorije brojeva i računalne geometrije. Pored teorijskog pristupa, od studenata će se očekivati uspješno korištenje stečenih znanja u izradi efikasnih implementacija struktura podataka i algoritama koji se obrađuju u okviru predmeta.
	Sadržaj kolegija: [pdf (http://www.mathos.unios.hr/images/sadrzaji_kolegija/i054.pdf)] 
	PREDAVAČ	
		doc.dr.sc. Domagoj Ševerdija	
		KONZULTACIJE: utorak, 12-13h	
	ASISTENT	
		Branimir Brekalo	
	Osnovna literatura
		T. H. Cormen, C. E. Leiserson, R. L. Rivest, C. Stein, Introduction to Algorithms, 3Ed, MIT Press, 2009. 
	Dopunska literatura
		M. T. Goodrich, R. Tamassia, D. M. Mount, Data Structures and Algorithms in C++, Wiley, 2010.
		A. Drozdek, Data Structures and Algorithms in C++, Cengage Learning, 2012.
		R. Sedgewick, K. Wayne, Algorithms, Addison-Wesley Professional, 2011.


Raspored predavanja i vježbi
	Izvedbeni program kolegija Strukture podataka i algoritmi II realizira se s fondom od 75 sati (tjedno 3 sata predavanja i 2 sata vježbi). Pohađanje predavanja i vježbi je obavezno. 


Pravila polaganja ispita
	Tijekom semestra studenti mogu polagati tri kolokvija. Prva dva kolokvija su teorijskog tipa i zamjenjuju usmeni ispit, a treći je programerskog tipa i zamjenjuje pismeni ispit.
	Kolokviji se smatraju položenima ako je ostvareno barem 50% bodova na prva dva kolokvija (teorijskog tipa) i 50% bodova na trećem kolokviju (programerskog tipa).
	Studenti koji su položili sve kolokvije imaju pravo upisa ocjene.
	Studenti koji nisu položili treći kolokvij izlaze na pismeni ispit u nekom od redovnih ispitnih termina. Pismeni ispit sastoji se od programerskih zadataka. Uvjet za prolaz na pismenom ispitu je 50% od ukupnog broja bodova.
	Studenti koji nisu ostvarili barem 50% od ukupnog broja bodova na prva dva kolokvija, a položili su treći kolokvij, izlaze samo na usmeni ispit.
	Studenti koji nisu položili treći kolokvij, te nisu ostvarili barem 50% od ukupnog broja bodova na prva dva kolokvija, izlaze na pismeni i usmeni ispit.
	Ukupni uspjeh bodova ostvaren na sva 3 kolokvija ostvaruje do 75% bodova za ocjenu. Ostale bodove studenti mogu skupiti iz dobrovoljnih zadaća koje će biti objavljene u pravilu na tjednoj bazi.
	Konačna ocjena se računa prema sljedećem kriteriju (ukoliko su ispunjeni svi dosad navedeni uvjeti):
		ocjena dovoljan (2): 50%-62.5%
		ocjena dobar(3): 62.5%-75%
		ocjena vrlo dobar(4): 75%-87.5%
		ocjena izvrstan(5): >87.5%