Zašto upisati Fakultet primijenjene matematike i informatike?
    Zato što:
        naše studije upisuju učenici s najboljim rezultatom obveznog dijela državne mature na cijelom Sveučilištu.
        najuspješniji poslodavci iz okruženja naše diplomante prepoznaju kao nositelje razvoja gospodarstva.
        je u trenutku promocije magistara matematike zaposleno više od 90% naših diplomanata.
        diploma matematike osigurava visoku razinu matematičkih i IT kompetencija, kompetitivnost i socijalne vještine, što je dobar temelj za uspješnu karijeru.
        organiziramo nastavu u malim grupama i imamo individualni pristup svakom studentu.
        su osigurane atraktivne stipendije od tvrtki, STEM stipendije, državne stipendije za deficitarna zanimanja kao i druge stipendije.
        surađujemo s privredom kroz studentsku praksu u tvrtkama te izradu završnih i diplomskih radova.
        osiguravamo međunarodnu mobilnost kroz ERASMUS+ program i IAESTE program razmjene studenata.
        osiguravamo pomoć studentima kroz demonstrature. 
        imamo dobro opremljenu knjižnicu, mrežne stranice s dostupnim materijalima te sve besplatne udžbenike u izdanju Odjela.

Struktura studija na Odjelu za matematiku prikazana je sljedećim dijagramom:
    https://www.mathos.unios.hr/images/homepages/domagoj/Struktura.png

Studiji su složeni tako da optimalno osiguravaju vertikalnu prohodnost: završetkom bilo kojeg od dva prijediplomska studija (Matematika ili Matematika i računarstvo), možete izravno upisati bilo koji od naša tri diplomska studija, bez dodatnih ispita razlike.
    Više informacija o prijediplomskim i diplomskim studijima Odjela za matematiku potražite na sljedećim poveznicama, a sva eventualna dodatna pitanja vezana uz naše studijske programe uputite na email Ova e-mail adresa je zaštićena od spambota. Potrebno je omogućiti JavaScript da je vidite..

Ovakav studijski program koji kombinira matematičku teoriju s informatičkim znanjem je upravo ono što je potrebno na današnjem tržištu rada u IT sektoru te smatram da će potreba za takvim kadrovima u budućnosti rasti.
    -Predsjednik uprave IN2 d.o.o.  Ante Mandić
S obzirom na trendove na financijskom tržištu smatram da su kadrovi obrazovani po programu diplomskog studija matematike, smjera Financijska matematika i statistika Odjela za matematiku već danas potrebni na tržištu rada te da će potreba za takvim kadrovima u budućnosti rasti. Naročito je potrebno ojačati obrazovanje u suvremenim statističkim metodama i analizi jer se na njoj temelji sve više odluka u bankarstvu i širem financijskom sektoru. Kao posljedica nedostatka adekvatnih kadrova banke danas zapošljavaju inženjere fizike, matematike i informatike upravo zbog posjedovanja potrebnih vještina i znanja numeričke analize.
    -Direktor Hrvatske udruge banaka  Dr. sc. Zoran Bohaček 