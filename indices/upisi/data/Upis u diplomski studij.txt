Diplomski studij Matematika i Matematika i informatika

Upisna kvota u akademskoj 2023./2024. godini iznosi:
	Studij:  Diplomski studij Matematika, modul: Financijska matematika i statistika 
		- redoviti studenti (RH/EU) 34
		- redoviti studenti (Hrvati izvan RH) 1
		- redoviti studenti (Stranci izvan EU) 1
		- ukupno 36
	
	Studij:  Diplomski studij Matematika, modul: Matematika i računarstvo
		- redoviti studenti (RH/EU) 24
		- redoviti studenti (Hrvati izvan RH) 1
		- redoviti studenti (Stranci izvan EU) 1
		- ukupno 26
	
	Studij:  Diplomski studij Matematika i informatika, modul: nastavnički
		- redoviti studenti (RH/EU) 29
		- redoviti studenti (Hrvati izvan RH) 1
		- redoviti studenti (Stranci izvan EU) 1
		- ukupno 31

Redoviti studenti koji po prvi put upisuju I. godinu studija, a prethodno nisu studirali u statusu redovitog studenta na istoj razini studija ne plaćaju troškove studija.
Studenti koji nisu državljani RH i država članica EU plaćaju godišnju školarinu u iznosu od 1.120,00 eura (8.438,64 kuna).

Uvjeti upisa
	Pravo upisa na sveučilišni diplomski studij Matematika, modul: Financijska matematika i statistika i modul: Matematika i računarstvo imaju pristupnici koji su završili sveučilišni prijediplomski studij matematike, odnosno drugi odgovarajući sveučilišni prijediplomski studij.
	Pravo upisa na sveučilišni diplomski studij Matematika i informatika; modul: nastavnički imaju pristupnici koji su završili sveučilišni prijediplomski studij matematike, sveučilišni prijediplomski studij matematike i računarstva odnosno srodni sveučilišni prijediplomski studij na bilo kojem od hrvatskih ili inozemnih sveučilišta ako je na prethodno završenom sveučilišnom prijediplomskom studiju ostvareno barem 150 ECTS bodova iz matematičkih i informatičkih predmeta, uz mogućnost nadoknade traženih bodova upisom odgovarajućih izbornih predmeta i to najvišedo 30 ECTS bodova, koje će prilikom upisa odrediti Povjerenstvo za upise.
	Za upise na sveučilišne diplomske studije ne održavaju se razredbeni ispiti već se rang-liste utvrđuju na temelju težinskog prosjeka ocjena postignutih  na sveučilišnom prijediplomskom studiju. Ocjena se iskazuje na tri (3) decimale.

Termini upisa
	Prijave za upis podnose se u Uredu za studente i studije Fakulteta primijenjene matematike i informatike, Trg Ljudevita Gaja 6.
	Prijave se primaju za prvi upisni rok: od 18. do 25. rujna 2023., a za drugi upisni rok od 26. rujna do 3. listopada 2023.
	Uz prijavu treba priložiti:
		uvjerenje ili diplomu o završenom sveučilišnom prijediplomskom studiju ili nekom drugom završenom studiju,
		službeni prijepis ocjena ili dopunsku ispravu o studiju,
		potvrde o eventualnom sudjelovanju na međunarodnom studentskom natjecanju ili primitku nagrade za uspješnost u studiranju,
		ispunjeni formular prijave (https://www.mathos.unios.hr/images/homepages/msabo/formular_diplomski_2023.doc)
		kopiju osobne iskaznice
		fotografiju (4x6 cm)
		potvrdu o uplati 47,00 eura (354,12 kn) na ime troškova upisa (40,00 eura (301,38 kn) troškovi prijave, upisa i upisnih materijala i 7,00 eura (52,74 kn) projekti Studentskog zbora) na račun Fakulteta primijenjene matematike i informatike IBAN HR8724020061101166712 (Model HR00, a u poziv na broj primatelja OIB studenta).

Obrazac za prijavu može se dobiti u Uredu za studente i studije.
Upis pristupnika koji su stekli pravo upisa na prvom upisnom roku obavljat će se 29. rujna 2023., a u drugom upisnom roku 6. listopada 2023.
Pristupnici koji se ne upišu navedenog datuma, gube pravo na upis. Tada se "pomiče crta" i pravo upisa stječu pristupnici koji slijede po rang-listi. 