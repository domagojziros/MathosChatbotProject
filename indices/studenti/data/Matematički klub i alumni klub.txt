Matematički klub i alumni klub Odjela za matematiku

O ALUMNI KLUBU
  Alumni klub čine svi bivši studenti Odjela za matematiku Sveučilišta u Osijeku. Cilj Alumni kluba je uspostavljanje i održavanje veza s bivšim studentima Odjela za matematiku Sveučilišta u Osijeku i razvijanje suradnje s institucijama u kojima su zaposleni. Podaci o diplomiranim studentima obnavljaju se iz baze Matematičkog kluba. Pozivamo sve bivše studente Odjela za matematiku da se učlane u Matematički klub te da ažuriraju svoje podatke.
  Na sljedećem linku možete pretražiti naše diplomirane studente:  https://www.mathos.unios.hr/index.php/2-uncategorised/369-alumni-pretrazivanje

O MATEMATIČKOM KLUBU
Matematički klub okuplja bivše i sadašnje studente, nastavnike i suradnike, te prijatelje Odjela za matematiku Sveučilišta u Osijeku s osnovnim ciljem razmjene informacija između članova Kluba. Namjera je na taj način obnoviti stare i izgraditi nove kontakte, te kroz međusobnu komunikaciju podići svjest o potrebi očuvanja digniteta struke i proširenja interesa za nju. O svakom članu Kluba na Odjelu za matematiku čuvaju se i obnavljaju osnovni i stručni podaci, kao i podaci o napredovanju. U časopisu Osječki matematički list otvorit će se posebna stranica Kluba u kojoj će se navoditi novosti iz Kluba (popis članova i podaci o novim članovima, crtice o promjeni zaposlenja i napredovanju članova Kluba i slično), novosti iz područja matematike te nastave i primjene matematike koje mogu biti interesantne članovima Kluba, pisma s primjedbama i sugestijama članova Kluba (o studiranju na Odjelu za matematiku, o problemima na poslu, o funkcioniranju sustava obrazovanja itd).  Svaki član Matematičkog kluba: 
  ujedno je pasivni član Udruge matematičara Osijek - ne plaća godišnju članarinu u Udruzi matematičara Osijek (plaćanje članarine karakterizira aktivnog člana), no e-mailom prima sve informacije o aktivnostima UMO i ima pravo sudjelovati u tim aktivnostima
  po pristupačnoj cijeni dobiva međunarodni časopis "Mathematical Communications"
  redovito prima informacije o predavanjima na Stručnom kolokviju, Matematičkom kolokviju i ostalim događanjima u organizaciji Odjela za matematiku na svoju e-mail adresu
  dobiva mogućnost pohađanja besplatnih tečajeva u organizaciji Udruge matematičara Osijek (primjerice tečaj iz paketa "Geogebra")
  dobiva besplatno članstvo u knjižnici Odjela za matematiku.
Članstvo u klubu je besplatno, a za učlanjenje je potrebno popuniti "Pristupni list" na webu. Jedina obaveza koju preuzima član Kluba je redovito obavještavanje o promjeni adrese, mjesta zaposlenja te napredovanja u zvanju zbog ažuriranja podataka u osobnom kartonu člana.
Na sljedećem linku možete vidjeti trenutne članove matematičkog kluba: https://www.mathos.unios.hr/index.php/433.
Ukoliko želite pristupiti matematičkom klubu ispunite pristupni list(https://www.mathos.unios.hr/index.php/434). Za promjenu podataka ispunite zahtjev za promjenu(https://www.mathos.unios.hr/index.php/430)