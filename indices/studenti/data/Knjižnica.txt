Knjižnica Odjela za matematiku

Knjižnica Odjela za matematiku počinje s radom odmah nakon osnutka Odjela za matematiku (1. listopada 1999.). Početni fond knjižnice nastao je od knjiga i časopisa Zavoda za primijenjenu matematiku i putem donacija (PMF - Matematički odjel, Sveučilište u Zagrebu, gđa Zlata Preka, g. Zlatko Tadić, prof. dr. Krešimir Veselić). Ubrzo nakon osnutka Odjela za matematiku počinje intenzivna nabava knjiga i časopisa značajnih svjetskih izdavača (Springer - Verlag, Cambridge Univ. Press, American Math. Soc., SIAM, Math. Asoc. of America, London Math. Soc., McGraw Hill itd.).
Knjižnica je od osnutka nekoliko puta mijenjala lokaciju te se sada nalazi u prizemlju zgrade na Gajevom trgu broj 6. Uz knjižnicu nalazi se i čitaonica opremljena s tri računala za pretraživanje online kataloga knjižnice, bibliografskih i full-text baza podataka časopisa te za pristup matematičkim udruženjima. Knjižnica i čitaonica nalaze se na površini od 150m2. Za knjižnicu je izrađena vlastita baza podataka za knjige i periodiku dostupna putem Interneta. Posebnost online kataloga knjiga je u tome što se, osim standardnog bibliografskog opisa za svaku knjigu može vidjeti slika naslovnice, sadržaj i predgovor. Knjižnica Odjela za matematiku redovito prima 270 naslova periodike, od koji preko 120 dolazi kao razmjena za vlastiti časopis Mathematical Communications (http://hrcak.srce.hr/index.php?show=casopis&id_casopis=39).
Nakon osnutka Odjela za fiziku i Odjela za biologiju (travanj 2005.) knjižnica Odjela za matematiku radi obradu knjižnične građe prenesene s Filozofskog fakulteta za navedene Odjele.
Danas knjižnica obavlja funkciju knjižnice za sva tri ranije navedena Odjela.

Osnovne informacije
    Radno vrijeme: ponedjeljak - petak, 7:30 - 14:30 (za korisnike) 
    tel: 031 224 813
    e-mail: knjiznica@mathos.hr
Djelatnici
    Mirna Šušak Lukačević, prof. matematike i informatike, viša knjižničarka

Posudba građe
    Studenti mogu posuditi knjige uz sljedeće uvjete:
        prilikom učlanjenja u knjižnicu i otvaranja članske iskaznice na zadnju stranu indeksa stavlja se žig "posuđeno"
        učlanjenje je besplatno
        student ne može testirati godinu prije nego vrati sve posuđene knjige, što se potvrđuje žigom "vraćeno"
        student može biti zadužen za najviše 3 knjige, a pojedinu knjigu student mora vratiti u roku od 15 dana, dok je u slučaju prekoračenja roka dužan platiti zakasninu u iznosu od 5 kn po knjizi i po danu.
    Časopisi se ne mogu iznositi iz čitaonice. Ista odredba vrijedi i za referentnu građu (enciklopedije, rječnici, priručnici...). U knjižnici je moguće kopirati članke iz časopisa.
 
Online baze
    MathSciNet (http://www.ams.org/mathscinet) je opsežna baza podataka koja sadrži svjetsku matematičku literaturu objavljenu od 1940. godine. Ona preko interneta pruža pristup bibliografskim podacima matematičke literature. Za dopunjavanje podataka i poboljšanja brine se AMS - American Mathematical Society. AMS je jedno od najpoznatijih svjetskih matematičkih udruženja i među glavnim je objavljivačima matematičke literature.
    Zentralblatt Math (http://www.emis.de/ZMATH) je najkompletnija i najstarija baza podataka za pregled sažetaka iz matematičkih časopisa. Baza sadrži više od 2,8 milijuna unosa iz više od 3.500 časopisa.
    DOAJ (http://www.doaj.org)
    Portal elektroničkih izvora za hrvatsku akademsku i znanstvenu zajednicu (http://baze.nsk.hr/)
    SCOPUS (http://baze.nsk.hr/baza/scopus/)
    WOS (http://baze.nsk.hr/baza/web-science/) 

Elektronički časopisi
    Preko računala u čitaonici omogućen je pristup velikom broju časopisa svjetskih matematičkih udruženja u e obliku.(http://baze.nsk.hr/otvoren-probni-pristup-na-jstor/)

Elektroničke knjige
    Preko IP adresa Odjela dostupna je kolekcija Springerovih e-knjiga Mathematics and Statistics (2014-2016). Na sljedećim linkovima nalaze se popisi dostupnih knjiga 
    Springer e-books 2014 (https://www.mathos.unios.hr/images/homepages/msusak/SPRINGER_eBooks_MS_c2014_2.xlsx)
    Springer e-books 2015 (https://www.mathos.unios.hr/images/homepages/msusak/SPRINGER_eBooks_MS_c2015_1.xlsx)
    Springer e-books 2016 (https://www.mathos.unios.hr/images/homepages/msusak/SPRINGER_eBooks_MS_c2016.xlsx)
    Knjige su dostupne preko linka https://rd.springer.com (https://rd.springer.com/), u ponuđenu tražilicu kopirati/upisati naslov koji želimo iz danih popisa te godinu izdanja. Pristup je platio Odjel i biti će trajno otvoren.

Edukacija korisnika
    Online pretraživanje baza podataka - lekcija 1 (https://www.youtube.com/watch?v=sDWPmSMcvE4)
    Lekcija 1a: Kako pretraživati baze podataka?  (https://www.youtube.com/watch?v=Qmrx0zMQNYU)
    Journal Citation Reports pojmovi (https://www.mathos.unios.hr/images/homepages/msusak/JCR_pojmovi.docx) (https://www.youtube.com/watch?v=Qmrx0zMQNYU)