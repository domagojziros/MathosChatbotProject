Aktualni projekti
    "Razvoj interaktivnog virtualnog okruženja", (Odjel za matematiku, Sveučilište u Osijeku - koordinator projekta: Luka Borozan
        Sažetak: Cilj projekta je izrada trodimenzionalnog virtualnog okruženja koji sadrži veliki broj objekata s kojima korisnik može imati interakciju. Osim interackija s korisnikom, svaki od objekata može imati i vlastito ponašanje kojime upravlja umjetna inteligencija. Također, preko lokalne mreže ili interneta, isto virtualno okruženje može koristiti više korisnika u isto vrijeme. U tome je slučaju moguća i interakcija između korisnika. U konačnici se projekt treba moći brzo prenamijeniti za stvaranje virtualnih okruženja koji se mogu koristiti mnoštvu primjena.
        Program: Interni projekt Odjela za matematiku - Jačanje suradnje s gospodarstvom
        Suradnici na projektu: Luka Borozan (voditelj projekta), Bartol Borozan (suradnik), Antonio Janjić (suradnik), Leon Vilagoš (suradnik) Neven Kopecki (suradnik), Bruno Bugarić (suradnik) i Sven Viland (suradnik)
        Trajanje projekta: 1. svibnja 2021. - 1. svibnja 2025.
    "UČENIČKO PODUZETNIŠTVO- 404: teorija", (Odjel za matematiku, Sveučilište u Osijeku - Osječko-baranjska županija - koordinator projekta: Domagoj Ševerdija
        Sažetak: Edukacija "UČENIČKO PODUZETNIŠTVO- 404" ima za cilj upoznati učenike srednjih škola s područja Osječko-baranjske županije s pojmovima poduzetništva, kao idejom o izgradnji karijere kroz pokretanje poduzetničkog pothvata. Edukacijom se želi učenicima približiti svijet poduzetništva, te kroz metodiku primijenjenu njihovoj dobi osigurati razumijevanje osnovnih poduzetničkih pojmova.
        Program: Program poticanja poduzetništva
        Partneri na projektu: Fakultet elektrotehnike, računarstva i informacijskih tehnologija (FERIT) i Ekonomski fakultet u Osijeku (EFOS)
        Suradnici na projektu: Domagoj Ševerdija, Domagoj Matijević i Mateja Đumić
        Trajanje projekta: 15. prosinca 2022. - 30. svibnja 2023.
    "Algoritam za podršku IoT sustava za praćenje peludi u stvarnom vremenu temeljen na umjetnoj inteligenciji", (Optimus Consulting - Europska komisija) - koordinator projekta: Slobodan Jelić
        Sažetak: Optimus Consulting d.o.o. (OC) bit će vodeća organizacija i partner pošiljatelj u ovom eksperimentu. Tim OC-a stekao je projektno iskustvo u primjeni loT tehnologija u različitim industrijskim sektorima. Partner domaćin je Sveučilište u Osijeku (UO), koje posjeduje stručno znanje u području razvoja algoritama umjetne inteligencije (AI). Jedan od prioriteta UO je uspostavljanje suradnje s malim i srednjim poduzećima i prijenos znanja iz akademske zajednice u industriju: OC će steći znanja o AI softverskim rješenjima koja u stvarnom vremenu otkrivaju i klasificiraju peludne alergene u zraku te načinima integriranja softverskog rješenja u sustave podržane loT uređajima, čime bi tehnologija postala dostupna širokom krugu građana prema vrlo povoljnim ekonomskim kriterijima. Na temelju postojećeg eksperimenta, timovi će razmotriti mogućnost predviđanja stupnja kontaminacije peludnim alergenima i načine buduće komercijalizacije predloženog rješenja.
        Program: SMART4ALL - Horizon2020 Programme H2020-DT-2018-2020
        Suradnici na projektu: Nataša Kovač (Optimus Consulting), Slobodan Jelić (Odjel za matematiku)
        Trajanje projekta: 1. listopada 2022. - 31. prosinca 2022.
    "Modeliranje potrošnje prirodnog plina", (Odjel za matematiku, Sveučilište u Osijeku - Prvo plinarsko društvo d. o. o. - voditelj projekta: Danijel Grahovac
        Sažetak: U okviru projekta razvit će se matematički modeli predviđanja potrošnje prirodnog plina krajnjih kupaca na osnovu zadanih ulaznih parametara. Modeli će biti orijentirani na temperaturno ovisnu potrošnju mjerenu na određenim relevantnim mjerno regulacijskim stanicama koje agregiraju veći broj krajnjih potrošača. Ulazni podaci za modele su povijesna kretanja potrošnje te povijesne i predviđene vrijednosti meteoroloških pojava. Osim izrade modela, suradnicima iz tvrtke PPD pružit će se i podrška implementaciji modela u obliku softverskog rješenja.
        Program:Interni projekt Odjela za matematiku - Jačanje suradnje s gospodarstvom
        Suradnici na projektu: Odjel za matematiku, Sveučilište u Osijeku: Danijel Grahovac (voditelj projekta), Nenad Šuvak, Dominik Mihalčić
        Trajanje projekta: 1. studeni 2022. - 1. studeni 2023.
    "Regionalni znanstveni centar Panonske Hrvatske", (Sveučilište u Osijeku - Ministarstvo regionalnoga razvoja i fondova Europske unije (Financijski mehanizam Europskog gospodarskog prostora i Kraljevine Norveške)) - koordinator projekta: Snježana Majstorović
        Sažetak: Projektom se žele ojačati kapaciteti institucija osnovnoškolskog obrazovanja u Osječko-baranjskoj županiji, Virovitičko-podravskoj županiji i gravitirajućih područja s ciljem poboljšanja STEM vještina odgojnoobrazovnih djelatnika. Kroz projekt je predviđena uspostava regionalnog znanstvenog centra sa sjedištem u Osječko-baranjskoj županiji (Osnovna škola "Josip Kozarac", Josipovac Punitovački) s podružnicom u Virovitičko-podravskoj županiji (Osnovna škola Josipa Kozarca, Slatina i Osnovna škola Suhopolje). U RZC-u i podružnici će se odvijati projektne aktivnosti uspostave sustava jačanja STEM vještina koji će nakon projekta biti primjenjive na području cijele Panonske Hrvatske, ali i šire u regiji. Regionalni znanstveni centar Panonske Hrvatske ima za cilj privući škole iz gravitirajućeg područja kako bi se nastavnom osoblju, ali i učenicima omogućio kvalitetan pristup svim neophodnim sadržajima za rad u STEM području i razvoj kapaciteta.
        Program:"Lokalni razvoj i smanjenje siromaštva" koji čini dio Financijskih mehanizama EGP-a i Kraljevine Norveške
        Partneri na projektu: Osječko-baranjska županija (nositelj projekta), Virovitičko-podravska županija, Osnovna škola "Josip Kozarac" Josipovac Punitovački, Osnovna škola Josipa Kozarca, Slatina, Osnovna škola Suhopolje, Sveučilište Josipa Jurja Strossmayera u Osijeku (Odjel za matematiku, Odjel za fiziku, Odjel za biologiju i Odjel za kemiju), Poduzetnički inkubator BIOS d.o.o. Osijek, Centar izvrsnosti Splitsko-dalmatinske županije, Vitensenteser Innlandet Giovik, Norveška i Cluster za eko-društvene inovacije i razvoj CEDRA Split"
        Suradnici na projektu: Odjel za matematiku, Sveučilište u Osijeku: Snježana Majstorović (koordinatorica projekta za Sveučilište Josipa Jurja Strossmayera u Osijeku), Kristian Sabo, Mirta Benšić, Zdenka Kolar-Begović, Rebeka Čorić, Jelena Jankov, Darija Brajković Zorić
        Trajanje projekta: 15. srpnja 2022. - 14. travnja 2024.
    "Kreativna STEM revolucija u Slavoniji", (Odjel za matematiku, Sveučilište u Osijeku - Europski socijalni fond) - koordinator projekta: Ljerka Jukić Matić
        Sažetak: Kreativna STEM revolucija u Slavoniji projekt je jačanja kapaciteta Dječjeg kreativnog centra DOKKICA i Udruge za razvoj zajednice Kreaktiva za razvijanje održivih programa aktivnog uključivanja djece i mladih te opće populacije u popularizaciju STEM-a na području istočne Hrvatske, u svih pet slavonskih županija. Partnerstvom sa Sveučilištem Josipa Jurja Strossmayera u Osijeku, Građevinskim i arhitektonskim fakultetom Osijek, Prehrambeno-tehnološkim fakultetom Osijek i Tehničkom školom Nikole Tesle Vukovar osmislit će se i postaviti u Osijeku inovativni i interaktivni STEM park kao trajan postav za popularizaciju znanosti. STEM park postavit će se na prostoru osječkog Sveučilišta (Kampusa), a koristit će ga dvije OCD u razvoju i provedbi programa popularizacije znanosti kod djece, mladih i opće poplacije. Projekt će osigurati edukacije, opremu, programe i aktivnosti koje su nužne da dvije OCD nastave s aktivnom ulogom u promicanju i popularizaciji znanosti svojim korisnicima i javnosti kao preduvjeta za mijenjanje svijesti o važnosti znanosti u RH.
        Poziv: Jačanje kapaciteta organizacija civilnoga društva za popularizaciju STEM-a
        Partneri na projektu: Udruga DOKKICA - Dječji kreativni centar (nositelj projekta), Udruga za razvoj zajednice Kreaktiva, Odjel za matematiku i Odjel za fiziku Sveučilišta Josipa Jurja Strossmayera u Osijeku, Građevinski i arhitektonski fakultet Osijek, Prehrambeno-tehnološki fakultet Osijek i Tehnička škola Nikole Tesle Vukovar
        Suradnici na projektu: Odjel za matematiku, Sveučilište u Osijeku: Ljerka Jukić Matić, Ljiljana Primorac Gajčić, Darija Brajković Zorić i Ivana Tucak - Roguljić (studentica)
        Trajanje projekta: 2021. - 2023.
    "Metode za ubrzano rješavanje optimalnih problema prigušivanja", (Odjel za matematiku, Sveučilište u Osijeku - Ministarstvo znanosti i obrazovanja i Njemačka služba za akademsku razmjenu (DAAD)) - voditelj projekta: Zoran Tomljanović
        Sažetak: Planiramo proučavati 6 istraživačkih tema. Preciznije, proučavat ćemo: 1. Rješavanje parametarskih Ljapunovljevih jednadžbi koristeći tehnike reducirane baze 2. Iskorištavanje strukture i korištenje Krilovljevih potprostora 3. Prepoznavanje dominantno dohvatljivih i opažajnih potprostora 4. Korištenje tenzorskih tehnika za pristupe bazirane na podacima 5. Korištenje ažuriranja malog ranga na rješenja Ljapunovljeve jednadžbe za optimizaciju pozicija prigušivača 6. Korištenje težinskih frekvencija u određivanju optimalnog prigušenja. U sklopu ovog projekta dvije istraživačke grupe će dijeliti svoje znanje kroz zajednički posao i diskusije za vrijeme međusobnih posjeta, seminarskih izlaganja i studentskih predavanja. Obje grupe se bave istraživanjem u područjima: teorija sustava i kontrole, numerička linearna algebra i znanstveno računarstvo, stoga imaju zajednički znanstveni interes, ali su im specijalizirana područja bila drugačija. Ovaj projekt će stvoriti snažnu sinergiju za njihova istraživanja, jer zbog bliskosti područja interesa govore istim znanstvenim jezikom, a specijslizirana područja se idealno nadopunjuju za obavljanje istraživačkih poslova. Suradnja među grupama iz Magdeburga i Osijeka će rezultirati efikasnim pristupom optimizaciji prigušenja, kao i budućom bliskom suradnjom između grupa, ali i pojedinaca.
        Program: Program zajedničkog poticanja razmjene sudionika u projektima između MZO-a i DAAD-a
        Partner na projektu: Max Planck Institute for Dynamics of Complex Technical Systems, Magdeburg
        Suradnici na projektu: Odjel za matematiku, Sveučilište u Osijeku: Zoran Tomljanović (voditelj s HR strane), Ninoslav Truhar, Ivica Nakić, Suzana Miodragović, Matea Ugrica, Marinela Pilj Vidaković, Max Planck Institute for Dynamics of Complex Technical Systems, Magdeburg: Jens Saak (voditelj s DE strane), Ion Victor Gosea, Pawan Goyal, Davide Palitta, Igor Pontes Duff, Jennifer Przybilla
        Trajanje projekta: siječanj 2021. - prosinac 2022.
    "CA18232 Mathematical models for interacting dynamics on networks", (Odjel za matematiku, Sveučilište u Osijeku - COST-European Cooperation in Science and Technology) - koordinator projekta: Zoran Tomljanović
        Sažetak: Many physical, biological, chemical, financial or even social phenomena can be described by dynamical systems. It is quite common that the dynamics arises as a compound effect of the interaction between sub-systems in which case we speak about coupled systems. This Action shall study such interactions in particular cases from three points of view: 1. the abstract approach to the theory behind these systems, 2. applications of the abstract theory to coupled structures like network, neighbouring domains divided by permeable membranes, possibly non-homogeneous simplical complexes, etc., 3. modelling real-life situations within this framework. The purpose of this Action is to bring together leading groups in Europe working on a range of issues connected with modelling and analysing mathematical models for dynamical systems on networks. It aims to develop a semigroup approach to various (non-)linear dynamical systems on network as well as numerical methods based on modern variational methods and applying them to road traffic, biological systems, and further real-life models. The Action also explores the possibility of estimating solutions and long time behaviour of these systems by collecting basic combinatorial information about underlying networks.
        Program: Cost Action 18232
        Partneri na projektu:
            Albania
                Dr Besiana ÇOBANI
                Dr Valma PRIFTI
            Austria
                Prof András BÁTKAI
                Prof Jussi BEHRNDT
            Belgium
                Prof Alexandre MAUROY
                Prof Wim VANROOSE
            Bosnia and Herzegovina
                Dr Miralem MEHIC
                Prof Dženan GUŠIĆ
            Bulgaria
                Dr Zlatinka DIMITROVA
                Prof Nikolay VITANOV
            Croatia
                Prof Ivica NAKIĆ
                Prof Nelida CRNJARIC-ZIC
            Cyprus
                Dr Demetris HADJILOUCAS
                Dr Marios CHARALAMBIDES
            Czech Republic
                Prof Dalibor BIOLEK
                Prof David KREJCIRIK
            Denmark
                Dr Cumhur ERKUT
                Prof Sanja LAZAROVA-MOLNAR
            Estonia
                Dr Andres UDAL
            Finland
                Dr Lassi PAUNONEN
            France
                Dr Paola GOATIN
                Prof Serge NICAISE
            Germany
                Prof Balint FARKAS
                Prof Delio MUGNOLO
            Greece
                Prof Ioannis KIOUTSIOUKIS
            Hungary
                Dr Petra CSOMÓS
                Mr István LADJÁNSZKI
            Ireland
                Dr Brendan HAYES
                Dr Harun ŠILJAK
            Israel
                Prof Ram BAND
                Prof Yosi KELLER
            Italy
                Prof Abdelaziz RHANDI
                Prof Rinaldo M. COLOMBO
            Latvia
                Dr Juris VIKSNA
            Lithuania
                Prof Ricardas KRIKSTOLAITIS
            Luxembourg
                Dr Matteo POLETTINI
            Malta
                Dr Kenneth SCERRI
            Moldova
                Mr Lilian GOLBAN
            Montenegro
                Prof Nevena MIJAJLOVIĆ
                Prof Vladimir JACIMOVIC
            Netherlands
                Prof Ming CAO
            North Macedonia
                Dr Martin LUKAREVSKI
                Prof Miroslav MIRCHEV
            Norway
                Prof Helge HOLDEN
                Prof Nils Henrik RISEBRO
            Poland
                Dr Aleksandra PUCHALSKA
                Prof Adam BOBROWSKI
            Portugal
                Dr James KENNEDY
                Dr Pedro ANTUNES
            Romania
                Dr Ligia Adriana MUNTEANU
                Prof Rodica IOAN
            Serbia
                Dr Milana COLIC
                Mr Igor MARINOVIĆ
            Slovakia
                Dr Roman HRIC
            Slovenia
                Dr Irena STRNAD
                Prof Aleksey KOSTENKO
            Spain
                Prof María Santos BRUZÓN GALLEGO
                Prof Sergio GÓMEZ
            Sweden
                Prof Mats-Erik PISTOL
                Prof Pavel KURASOV
            Switzerland
                Prof Daniel KRESSNER
                Prof Gianluca RIZZO
            Turkey
                Dr Emre MENGI
                Dr Hamdullah YÜCEL
            United Kingdom
                Dr David SEIFERT
                Prof Ginestra BIANCONI
        Suradnici na projektu: Zoran Tomljanović (Odjel za matematiku, Sveučilište u Osijeku)
        Trajanje projekta: 4. listopada 2019. - 3. listopada 2023.
    "GAMe-based learning in MAthematics - GAMMA", (Odjel za matematiku, Sveučilište u Osijeku - Agencija za mobilnost i programe Europske unije) - koordinator projekta: Mirela Jukić Bokun
        Sažetak: Ideja projekta je, u vremenima u kojima su STEM vještine potreba, iskoristiti učeničku poveznanost s digitalnim tehnologijama u cilju prezentacije nastavnih sadržaja matematike na zanimljiv i učenicima aktualan način. Glavni cilj projekta je razvoj priručnika za nastavnike i scenarija poučavanja baziranih na učenju kroz igru za određene nastavne teme koje se javljaju u kurikulumima matematike za učenike u dobi 14-18 godina, u svim projektnim zemljama. Nadamo se da ćemo razvojem kvalitetnih metodičkih materijala potaknuti nastavnike na primjenu digitalnih igara u počavanju matematičkih tema, što će učenicima omogućiti lakše savladavanje gradiva i ukazati im na važnost STEM-a. Dugoročno, nadamo se da ćemo na ovaj način navesti učenike da biraju studije u području STEM-a.
        Program: Erasmus+, Key action: KA2 - Cooperation for innovation and the exchange of good practices, Action Type: KA201: Strategic Partnership for school education
        Partner na projektu: Elektrotehnička i prometna škola Osijek, Hrvatska, Amsterdam University of Applied Sciences, Faculty of Education, Nizozemska, Satakunta University of Applied Sciences, Finska, National and Kapodistrian University of Athens, School of Philosophy, Department of Educational Studies, Grčka, First Senior High School of Peristeri Athens, Grčka, Porin Lyseon lukio General Upper Secondary School, Finska, Srednja škola Markantuna de Dominisa Rab, Hrvatska i Agencija za odgoj i obrazovanje, Hrvatska
        Suradnici na projektu: Mirela Jukić Bokun, Dragana Jankov Maširević, Mihaela Ribičić Penava, Darija Marković, Ljerka Jukić Matić, i Mateja Đumić
        Trajanje projekta: 1. listopada 2020. - 30. rujna 2023.
    "Redukcija vibracija u mehaničkim sustavima" - Razvoj karijera mladih istraživača - izobrazba novih doktora", (Odjel za matematiku, Sveučilište u Osijeku - Hrvatska zaklada za znanost) - voditelj projekta: Zoran Tomljanović
        Sažetak: Glavni fokus znanstvenog istraživanja podijeljen je na četiri istraživačke teme koje se razlikuju po vanjskom utjecaju u linearnom vremenski neovisnom sustavu. Prve tri istraživačke teme sadrže fundamentalne smjerove vezane za redukciju vibracija: homogeni slučaj, slučaj s danom vanjskom silom i Multiple-Input Multiple-Output slučaj (MIMO slučaj). S obzirom da prve tri istraživačke teme imaju međusobne poveznice i raznolike primjene, dodali smo istraživačku temu IV kojoj će cilj biti povezati istraživačke teme I-III i razne istaknute primjene. Doktorski student će biti posvećen nehomogenom slučaju, što znači da će raditi na istraživačkim temama koje proučavaju redukciju vibracija u slučaju kada na sustav djeluje vanjska sila i MIMO slučaj. Također, budući da je primjena dobivenih rezultata u primjerima iz prakse vrlo važna, doktorski studnet će proučavati i takve primjene.
        Program: Razvoj karijera mladih istraživača - izobrazba novih doktora znanosti Hrvatske zaklade za znanost
        Ime i prezime mentora: Zoran Tomljanović
        Ime i prezime doktoranda: Marinela Pilj Vidaković
        Trajanje projekta: 1. rujna 2020. - 1. rujna 2024.
    "Redukcija vibracija u mehaničkim sustavima -VIMS", (Odjel za matematiku, Sveučilište u Osijeku - Hrvatska zaklada za znanost) - voditelj projekta: Zoran Tomljanović
        Sažetak: Analiza i redukcija vibracija u mehaničkom sustavu istaknuti su problemi u brojnim istraživačkim poljima. Iako je analiza vibracija sustava tema koja je intenzivno proučavana u skorijim desetljećima, mnogi problemi su i dalje otvoreni. Slučaj kada nema vanjskog podražaja vodi do proučavanja homogenih sustava, a s druge strane postojanje vanjske sile vodi do pročavanja nehomogenog sustava. U ovisnosti o prisustvu vanjske sile i primjenama, mi ćemo proučavati četiri istraživačke teme. Unutar prve teme proučavat ćemo teorijske rezultate relevantne za redukciju vibracija u mehaničkim sustavima. Planiramo razviti teorijske rezultate koji karakteriziraju važna svojstva kvadratnog svojstvenog problema (QEP) koji se pojavljuje u analizi titranja mehaničkih sustava. Unutar druge istraživačke teme razvit ćemo nove metode za izolaciju frekvencija i pri tome koristit ćemo metode bazirane na algoritmima za ne-glatku optimizaciju. U ovom slučaju razvit ćemo nove algoritme koji čuvaju strukturu matrica kao i svojstva promatranog svojstvenog problema. U trećoj istraživačkoj temi promatrat ćemo redukciju vibracija baziranu na novim kriterijima koji koriste norme sustava (npr. H2 i Hinf) za sustav sa više ulaza i više izlaza. Također, proučavat ćemo pristupe za aproksimaciju modela punog reda modelom reduciranog reda koji zadržava strukturu parametarske ovisnosti. Novi pristupi će biti dobro prilagođeni za efikasnu optimizaciju parametara i proučavanje važnih svojstava sustava. U četvrtoj istraživačkoj temi proučavat ćemo integraciju istraživačkih tema I-III i primjenu u stvarnim primjerima. Nadalje, primjenit ćemo nove pristupe i algoritme u različitim akademskim primjerima, ali također i u stvarnim primjerima iz života koji se pojavljuju, npr. u auto industriji (poput problema kočionog diska), građevinskim konstrukcijama (poput greda i građevina), itd. Stoga, rezultati iz ovog projekta mogli bi imati široku primjenu.
        Program: Hrvatska zaklada za znanost
        Suradnici na projektu: Serkan Gugercin, Ivana Kuzmanović Ivičić, Suzana Miodragović
        Trajanje projekta: 01.1.2020. - 31.12.2023.