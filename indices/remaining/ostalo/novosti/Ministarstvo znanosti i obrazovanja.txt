Ministar znanosti i obrazovanja 23. svibnja 2023. izdao je Dopusnicu Fakultetu primijenjene matematike i informatike za obavljanje djelatnosti visokog obrazovanja. Temeljem Dopusnice, Ministarstvo znanosti i obrazovanja 25. lipnja 2023. izvršilo je upis Fakulteta u Upisnik visokih učilišta. Tijekom sljedećih tjedana slijedi prijelaz zaposlenika Odjela za matematiku na Fakultet primijenjene matematike i informatike, formiranje novog Fakultetskog vijeća te donošenje internih dokumenata Fakulteta.

Odluka Ministarstva slijedila je nakon što je Trgovački sud 26. travnja 2023. Fakultet primijenjene matematike i informatike upisao u Sudski registar ustanova te nakon što je 11. travnja 2023. potpisan Ugovor o međusobnim pravima i obvezama između Sveučilišta i Fakulteta primijenjene matematike i informatike.